Droga Babciu! Lublin,01.03.13r .
Na wstępie chciałbym Cię serdecznie pozdrowić. Jak się czujesz? Mam nadzieję, że dobrze. Dzisiaj miałem dobry dzień. Jak zwykle poszedłem rano do szkoły.
Pierwsza lekcja to był Polski. Mieliśmy recytowanie fraszek Kochanowskiego. Pani kazała recytować mnie pierwszemu. Wybrałem cztery krótkie fraszki. Niestety pomyliłem się w jednej i dostałem 4 zamiast 5. Nie załamałem się jednak bo następnym razem nauczę się więcej. Kolejnym przedmiotem była historia, mieliśmy sprawdzian ze społeczeństwa, lecz uczyłem się dużo i liczę na 4. Potem, na 20-minutowej przerwie poszliśmy na obiad, większość osób jak zwykle się wpychała więc nie zjadłem zupy. Po obiedzie była matematyka na której mieliśmy poprawę sprawdzianu z geometrii, dostałem z niego 4. Nie jestem najlepszy z matmy więc ucieszyłem się tą oceną.
Ostatnia lekcja była to przyroda. Uczyliśmy się na niej o zwierzętach mieszkających na sawannach. Dowiedziałem się na niej kilka interesujących faktów ze świata zwierząt, bo jak wiesz lubię je. Potem poszedłem do domu zjadłem obiad i teraz piszę do Ciebie ten list. A jak Tobie Babciu minął ten dzień? Koniecznie napisz.

Pozdrawiam, Twój wnuk .....

Droga Mamo!

Piszę ten list z tęsknoty do ciebie. I naprawdę ciężko mi żyć w tęsknocie za tobą i domem, a na każde wspomnienie o rodzinnym domu ten ból powraca. Bardzo za tobą tęsknię i pragnę byś tu ze mną była, ale nie mogę narażać cię na niebezpieczeństwa i koszmar tej sytuacji. Świat w którym się obecnie znajduje jest zupełnie odmienny od tego który poznałem za czasów dzieciństwa. Tutaj co krok spotykam się z bólem i cierpieniem które oszczędzone mi było za młodu.
Przebywając tu zobaczyłem wiele strasznych rzeczy. Widziałem płonące miasta i wsie, uciekających ludzi, którzy stracili cały swój dobytek czy mord dokonany na niewinnych. Tutaj każdy dzień jest walką o przetrwanie, a każdy błąd grozi śmiercią. Najgorsze jest to że oni nauczyli mnie tego jak zabijać i jak sprawiać ból, a teraz dali mi broń i muszę walczyć, zabijać. Tak bardzo się tego wstydzę.
Nie wiem czy kiedykolwiek mi wybaczysz. Ale wiedz że robię to ze słusznych powodów. Chcę by twoje wnuki, mogły mieć wspaniałe dzieciństwo i nie musiały uczestniczyć w piekle wojny, tak jak mnie to spotkało. I nikt nie powinien doświadczać takiego bólu jaki teraz odczuwam, z tęsknoty za domem. Niestety muszę Cię już pożegnać. To najpewniej ostatni mój list, przez co serce mi pęka, lecz wiedz że Cię kocham.

Twój Synek

Do kraju tego, do obywateli!
Ludzie, czy nie zastanawialiście się nigdy, co szwankuje w naszym społeczeństwie? Dlaczego w ludziach jest tyle strachu, bólu i cierpienia, tyle wojen, terroryzmu? Czy nie powinniśmy czegoś z tym zrobić?
Po zmroku już nie wychodzicie na ulicę, przecież nie wiadomo na kogo się trafi, swoim dzieciom nie pozwalacie iść dalej niż do końca zasięgu waszego wzroku. Czy strach przed ludźmi nie jest okropny? Nie wiemy czy możemy ufać sąsiadce, sprzedawczyni w sklepie czy sprzątaczce. Powinniśmy to zmienić, przecież w grupie siła, powinniśmy się zjednoczyć, a nie patrzeć na siebie z wrogością i ze strachem. ?Człowiek człowiekowi wilkiem? czy aby na pewno?